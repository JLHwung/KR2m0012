# -*- mode: mandoku-view; -*-
#+TITLE: 欽定大清會典
#+DATE: 2015-08-24 22:49:57.460642
#+PROPERTY: ID KR2m0012
#+PROPERTY: BASEEDITION WYG    
#+PROPERTY: JUAN 卷八十六
<pb:KR2m0012_WYG_086-1a>¶
欽定四庫全書¶
欽定大清㑹典卷八十六¶
　　　欽天監¶
　　　兼管監事大臣(無定特簡/    員)監正滿一人西洋一¶
　　　人監副滿漢各一人左右監副各西洋一人掌¶
　　　測候推步之法占天象以授人時所屬時憲科¶
　　　春夏中秋冬五官正滿二人䝉古二人漢軍一¶
　　　人漢五人博士滿三人漢軍二人漢十有六人¶
<pb:KR2m0012_WYG_086-1b>¶
　　　天文生滿十有二人漢軍八人漢二十四人五¶
　　　官司書漢一人掌推天行之度騐嵗差以均節¶
　　　氣○天文科五官靈臺郎滿三人漢軍一人漢¶
　　　四人五官監候漢一人博士滿三人漢二人天¶
　　　文生滿二人漢三十二人掌觀天象之垂書雲¶
　　　物以協嵗占○漏刻科五官挈壺正滿二人漢¶
　　　二人五官司晨漢軍一人博士漢六人天文生¶
　　　滿二人漢六人隂陽生漢十人掌調壺漏測中¶
<pb:KR2m0012_WYG_086-2a>¶
　　　星相隂陽以卜營建○主簿滿漢各一人掌章¶
　　　奏文移簿籍○筆帖式十有七人掌繙譯¶
　　　凡推步之法遵¶
御製厯象考成以推日月交食七政經緯躔度合朔弦¶
　　　望節氣交宫月五星相距遵¶
　欽定儀象考成以測星度遵¶
　欽定萬年書以注¶
　御覽及民用時憲書遵¶
<pb:KR2m0012_WYG_086-2b>¶
　欽定協紀辨方書以選擇年月日時¶
　　　凡測量儀器¶
御製天體儀赤道儀黄道儀地平經儀均徑六尺地平¶
　　　緯儀一名象限儀紀限儀一名距度儀均半徑¶
　　　六尺地平經緯儀地平徑五尺象限徑六尺¶
　御製璣衡撫辰儀徑六尺設於觀象臺上○測日圭¶
　　　表立表高一丈平案長一丈六尺二寸末植立¶
　　　表長三尺五寸設於臺下晷影堂○候時壺漏¶
<pb:KR2m0012_WYG_086-3a>¶
　　　播水壺三分水壺一受水壺一中浮時籌水盈¶
　　　籌盡洩水於池設於堂下壺室¶
　　　凡測候之法設觀象臺於¶
　　京城東南隅日以滿漢官各一人率天文生十有¶
　　　五人登靈臺考儀器以窺乾象毎時以四人分¶
　　　觀四方晝夜輪直按時記風雷雲氣流星諸象¶
　　　次日報監應奏者按占宻題不應奏者注册○¶
　　　元日寅時騐風起之方八節如之雷始發聲騐¶
<pb:KR2m0012_WYG_086-3b>¶
　　　雷起之方皆即時報監按占宻題晴雨按日記¶
　　　注彚録一册至次年二月一日恭進¶
　　京師直省及各䝉古部落朝鮮國日出入晝夜時¶
　　　刻以實測北極出地之度為定節氣早晩以實¶
　　　測東西偏度為定遇¶
　册封外國遣官隨徃測騐¶
　　　凡時憲書嵗以二月一日進來嵗時憲書式四¶
　　　月一日頒式直省刋刻十月一日恭進¶
<pb:KR2m0012_WYG_086-4a>¶
皇太后¶
　皇帝¶
　皇后¶
　　皇貴妃¶
　　貴妃¶
　　妃¶
　　嬪¶
　頒賜王公百官(詳見/禮部)¶
<pb:KR2m0012_WYG_086-4b>¶
　　　凡日月交食豫推¶
　　京師直省見食分秒時刻方位前期五月繪圖具¶
　　　疏以¶
　聞¶
　㫖下禮部頒行中外臨期集官吏於公所救䕶監正¶
　　　以下赴觀象臺同禮部官測騐按占宻題别委¶
　　　官赴救䕶衙門候時如隂雲不見不占食不及¶
　　　一分不救䕶¶
<pb:KR2m0012_WYG_086-5a>¶
　　　凡相度風水遇¶
　　大工營建委官相隂陽定方嚮諏吉興工¶
　　　凡春牛圖順天府嵗以六月移監校嵗建干支¶
　　　按五行以辨牛色迺繪圖繕本進¶
　　呈¶
　　　凡直更候時嵗委博士二人率隂陽生十人輪¶
　　　直譙樓日委博士一人輪直¶
　　神武門指示更㸃恭遇¶
<pb:KR2m0012_WYG_086-5b>¶
　車駕巡幸委官隨從直更亦如之¶
　　内廷時辰房日委天文生一人看香候時朝祭慶¶
　　　典由各衙門行文諏日委官候時¶
　　　凡升除於應升官内論俸擬正簡選擬陪咨送¶
　　　吏部保舉應升及考取應用者指名咨吏部均¶
　　　引¶
　見補授天文生滿洲䝉古漢軍由算學㑹同本監考¶
　　　定算學生名次送吏部注册按旗依次補用時¶
<pb:KR2m0012_WYG_086-6a>¶
　　　憲天文兩科漢天文生由算學㑹同本監考定¶
　　　算學生暨肄業生名次送監漏刻科漢天文生¶
　　　隂陽生由監考取肄業生均與世業子弟分班¶
　　　補用¶
<pb:KR2m0012_WYG_086-7a>¶
　¶
　¶
　¶
　¶
　¶
　¶
　¶
　¶
<pb:KR2m0012_WYG_086-7b>¶
　　　謹按漢初洛下閎造渾天儀後漢張衡製渾象¶
　　　隋志云渾天象者其制有璣而無衡¶
　　本朝康熙十二年製天體儀即古之渾象也鑄銅¶
　　　為球徑六尺兩端中心為南北極以鋼軸貫之¶
　　　面刻黄赤二道平分十二宫布列星漢以肖穹¶
　　　象其外為子午圏徑六尺一寸兩面刻去極度¶
　　　東面兩極開半圓孔以受天體之軸别以半圓¶
　　　合而固之其下為地平圏徑與子午圏等面濶¶
<pb:KR2m0012_WYG_086-8a>¶
　　　七寸周為水渠外刻四象限度及地平時刻方¶
　　　位下施四足承以圓座設螺柱以取平南北正¶
　　　中嚮西開闕口以受子午圏半入地平下半出¶
　　　地平上自天頂設高弧帶地平遊表以察諸曜¶
　　　地平經緯度北極安時盤定於子午圏設遊表¶
　　　於極樞令能自轉以指日度又能隨天體旋轉¶
　　　以指時座下又設機輪使北極能升降則各地¶
　　　天象隠見之界皆可暸然尤古制所未及焉¶
<pb:KR2m0012_WYG_086-9a>¶
　¶
　¶
　¶
　¶
　¶
　¶
　¶
　¶
<pb:KR2m0012_WYG_086-9b>¶
　　　謹按渾天儀制為儀三重外曰六合儀次内曰¶
　　　三辰儀最内曰四遊儀凡七圏¶
　　本朝康熙十二年製赤道經緯儀二重凡三圏盖¶
　　　合三辰於六合而又省一地平圏也其外正立¶
　　　為子午圏外徑六尺一寸兩面皆刻去極度數¶
　　京師天頂距北極五十度五分北極出地南極入¶
　　　地各三十九度五十五分兩極側面各安鋼軸¶
　　　以半圓合而固之距兩極各九十度横直赤道¶
<pb:KR2m0012_WYG_086-10a>¶
　　　緯圏外徑五尺九寸内規面及上側面刻周天¶
　　　時刻外規面及下側面刻周天度分又自南極¶
　　　兩旁承以兩象限弧使不傾墊次内為赤道經¶
　　　圏外徑五寸六寸四面刻赤道緯度貫於南北¶
　　　極之兩軸其内又為通軸徑一寸中半安横表¶
　　　長三寸赤道上設遊表對直軸以測赤道經度¶
　　　經圏上設遊表對横表以測赤道緯度其下¶
　　　為半圓雲座以龍架承之¶
<pb:KR2m0012_WYG_086-11a>¶
　¶
　¶
　¶
　¶
　¶
　¶
　¶
　¶
<pb:KR2m0012_WYG_086-11b>¶
　　　謹按渾天儀制有黄道緯圏而無黄道經圏¶
　　本朝康熙十二年製黄道經緯儀三重凡四圏其¶
　　　外正立為子午圏制與赤道儀子午圏同次内¶
　　　為過極至圏外徑五尺五寸規面濶二寸三分¶
　　　側面厚一寸一分兩面皆刻去極度數貫於南¶
　　　北極之兩軸以象天之左旋距赤道極二十三¶
　　　度三十一分三十秒為黄道極距黄極九十度¶
　　　横置黄道緯圏其徑及濶厚皆與過極至圏等¶
<pb:KR2m0012_WYG_086-12a>¶
　　　四面皆刻黄道經度以象七政之右旋又次内¶
　　　為黄道經圏外徑五尺一寸四分規面濶九分¶
　　　側面厚二寸三分四面皆刻黄道緯度以鋼軸¶
　　　貫於黄極以象黄道之四遊兩極安直軸徑一¶
　　　寸中半安横表長三寸緯圏上設遊表對直軸¶
　　　以測黄道經度經圏上設遊表對横表以測黄¶
　　　道緯度其下為半圓雲座以龍架承之¶
<pb:KR2m0012_WYG_086-13a>¶
　¶
　¶
　¶
　¶
　¶
　¶
　¶
　¶
<pb:KR2m0012_WYG_086-13b>¶
　　　謹按渾天儀制有地平圏能測三辰當地平之¶
　　　經度而不能測地平上之經度¶
　　本朝康熙十二年製地平經儀平置地平圏外徑¶
　　　六尺二寸濶二寸四分厚一寸二分上面側面¶
　　　皆刻四象限度上面自南北起初度側面自東¶
　　　西起初度東西設通徑下設圓盤四面以立龍¶
　　　承之地平圏之下中心安立柱高與地平圏等¶
　　　適當地平圏之圓心上出圓軸地平圏之上東¶
<pb:KR2m0012_WYG_086-14a>¶
　　　西植二龍柱結為横梁中心開孔下與圓心相¶
　　　直中間安立表長四尺四寸上應天頂下應地¶
　　　心立表之末結十字横表與地平圏相切長與¶
　　　地平圏全徑等立表中空上下設倒正小圓柱¶
　　　頂開一孔旁開二孔中結直線斜貫於横表之¶
　　　兩端成兩三角形凡測日月星無論距地平上¶
　　　若干度但將横表推轉令三線與所測叅直視¶
　　　横表所指度分即得各曜之地平經度焉¶
<pb:KR2m0012_WYG_086-15a>¶
　¶
　¶
　¶
　¶
　¶
　¶
　¶
　¶
<pb:KR2m0012_WYG_086-15b>¶
　　　謹按渾天儀制有地平圏而無地平經圏元郭¶
　　　守敬簡儀設立運圏以測三辰出地之度即地¶
　　　平經圏也¶
　　本朝康熙十二年製象限儀為全圓四分之一亦¶
　　　名地平緯儀其制上正方角為圓心縱横兩邊¶
　　　皆為半徑各長六尺濶二寸一分厚一寸一分¶
　　　象限弧濶二寸六分厚一寸一分正面刻九十¶
　　　度分外規面刻度數字其數自上而下者以紀¶
<pb:KR2m0012_WYG_086-16a>¶
　　　地平高度自下而上者以紀距天頂度中間聨¶
　　　以雲龍背面正中為立軸以運之立軸與儀之¶
　　　直邊平行長九尺七寸濶二寸一分厚一寸七¶
　　　分圓其兩端東西立柱高九尺四寸上下為横¶
　　　梁濶七尺八寸飾以雲龍正中設圓孔以受立¶
　　　軸東西運轉圓心安横軸長三寸一分軸本安¶
　　　遊表濶二寸一分厚三分長與半徑等遊表之¶
　　　末設立耳以測地平緯度較之全圓尤便焉¶
<pb:KR2m0012_WYG_086-17a>¶
　¶
　¶
　¶
　¶
　¶
　¶
　¶
　¶
<pb:KR2m0012_WYG_086-17b>¶
　　　謹按諸曜在天之度赤道經緯以南北二極為¶
　　　宗黄道經緯以黄極為宗地平經緯以天頂為¶
　　　宗至於兩曜斜距之度古無測器¶
　　本朝康熙十二年製紀限儀亦名距度儀其制一¶
　　　弧一幹弧為圓周六分之一通弦六尺面濶二¶
　　　寸五分中至兩旁各列三十度幹為圓之半徑¶
　　　長亦六尺幹末安柄以便推移半徑上端為圓¶
　　　心設立柱以安遊表長與半徑等遊表之末設¶
<pb:KR2m0012_WYG_086-18a>¶
　　　立耳為測一曜之用弧背左右各設窺表為别¶
　　　測一曜之用又於幹之兩旁設兩立柱相距應¶
　　　弧背之十度以為借測之用儀面聨以流雲背¶
　　　安樞紐可使低昻承以半圜周施輪齒可使平¶
　　　側其下立柱入於儀座可使轉旋而凡兩曜相¶
　　　距之度皆可測焉¶
<pb:KR2m0012_WYG_086-19a>¶
　¶
　¶
　¶
　¶
　¶
　¶
　¶
　¶
<pb:KR2m0012_WYG_086-19b>¶
　　　謹按康熙五十四年¶
聖祖仁皇帝命監臣紀利安製地平經緯儀合地平象¶
　　　限二儀而為一其制平置地平圏外徑五尺濶¶
　　　七寸七分周圍刻四象限度下設四柱以圓座¶
　　　承之地平圏之中心倒安螺柱上出立軸東西¶
　　　安立柱高一丈一尺上結曲梁正中開孔以容¶
　　　立軸之上端中間安象限儀圓心在下半徑六¶
　　　尺弧濶二寸七分正面刻九十度中聨方圓及¶
<pb:KR2m0012_WYG_086-20a>¶
　　　弧矢形背面結於立軸以運之圓心安遊表長¶
　　　八尺本設横耳末設横柱以備仰窺凡測諸曜¶
　　　將象限儀推轉又將遊表低昻令與諸曜參直¶
　　　則横半徑所指即地平經度遊表所指即地平¶
　　　緯度是一測而經緯悉得矣¶
<pb:KR2m0012_WYG_086-21a>¶
　¶
　¶
　¶
　¶
　¶
　¶
　¶
　¶
<pb:KR2m0012_WYG_086-21b>¶
　　　謹按虞書舜典在璿璣玉衡以齊七政孔疏曰¶
　　　璣衡者王者正天文之器漢世以來謂之渾天¶
　　　儀者是也乾隆九年¶
　御製璣衡撫辰儀徑六尺其外即古之六合儀而不¶
　　　用地平圏正立子午雙環為天經兩面刻去極¶
　　　度數以雲座承之北極出地三十九度五十五¶
　　　分天頂距北極五十度五分距兩極九十度結¶
　　　赤道單環為天緯兩面刻周日十二時九十六¶
<pb:KR2m0012_WYG_086-22a>¶
　　　刻以龍柱扶之次内即古之三辰儀而不用黄¶
　　　道圏兩極綰赤經雙環兩面刻去極度數中要¶
　　　結遊旋赤道兩面刻周天度分以象七政之運¶
　　　行最内即古之四遊儀通徑設直距中心施窺¶
　　　衡以測七政之經緯架座施螺柱以取平天頂¶
　　　施垂線以取正體制仿乎渾天之舊而時度倍¶
　　　為整齊運量同於赤道新儀而重環更能合應¶
　　　至用遊表窺測則上下左右無不宜焉¶
<pb:KR2m0012_WYG_086-23a>¶
　¶
　¶
　¶
　¶
　¶
　¶
　¶
　¶
<pb:KR2m0012_WYG_086-23b>¶
　　　謹按周禮考工玉人土圭尺有五寸以致日宋¶
　　　史云何承天始立表候日影前明觀象臺下設¶
　　　晷影堂南北平置銅圭於石臺上長一丈六尺¶
　　　二寸濶二尺七寸周設水渠以為平準南端植¶
　　　銅表高八尺上設横梁用影符以取中影¶
　　本朝加二尺表高一丈上端安銅片中開圓孔徑¶
　　　二分午正太陽之影自圓孔射至圭面成橢圓¶
　　　形南界為日體上邊之影北界為日體下邊之¶
<pb:KR2m0012_WYG_086-24a>¶
　　　影中心為中影¶
　　京師夏至之影長二尺九寸四分八釐是為最短¶
　　　過此則漸長冬至之影長一丈九尺九寸四分¶
　　　是為最長過此又漸短因圭長不及長影之數¶
　　　又於北端設立圭高三尺五寸冬至之影上立¶
　　　圭二尺七寸四釐用以比例太陽高度亦同於¶
　　　平圭之比例焉¶
<pb:KR2m0012_WYG_086-25a>¶
　¶
　¶
　¶
　¶
　¶
　¶
　¶
　¶
<pb:KR2m0012_WYG_086-25b>¶
　　　謹按隋志云黄帝創觀漏水制器取則以分晝¶
　　　夜其後因以命官周禮挈壺氏則其職也宋志¶
　　　有求壺複壺廢壺建壺及平水壺之制¶
　　本朝因前明舊制播水壺三形方承以木架上名¶
　　　日天壺即宋之求壺水欲常滿上濶一尺九寸¶
　　　下濶一尺三寸高一尺七寸次名夜天壺即宋¶
　　　之複壺次名平水壺高濶皆遞減一寸分水壺¶
　　　一如平水壺之度置於平水壺後稍下即宋之¶
<pb:KR2m0012_WYG_086-26a>¶
　　　廢壺受水壺一形圓徑一尺四寸高三尺一寸¶
　　　置於架前地平上名萬水壺即宋之建壺播水¶
　　　三壺前面近下皆有龍口以次漏於萬水壺平¶
　　　水壺後面近上開孔洩於分水壺以平其水而¶
　　　均其漏萬水壺盖安銅人抱時刻漏箭下安箭¶
　　　舟浮於水面水長則箭上出周日水盈箭盡則¶
　　　啟其下口洩之於地而時刻復起午正壺安室¶
　　　内各設水盖龍口小管以玉為之¶
<pb:KR2m0012_WYG_086-27a>¶
　　　太醫院¶
　　　院使一人左右院判各一人掌醫之政令率其¶
　　　屬以供醫事其屬御醫十有五人吏目三十人¶
　　　醫士四十人醫員三十人掌九科之法(大方脈/小方脈)¶
　　　(傷寒科婦人科瘡瘍科鍼/灸科眼科口齒科正骨科)以治疾醫生二十六¶
　　　人掌炙製之法以治藥咸給事¶
　内庭供使令焉○敎習二人課醫人習醫簡御醫吏¶
　　　目之能者任之¶
<pb:KR2m0012_WYG_086-27b>¶
　　　凡升補院使院判由院申禮部擬正陪咨吏部¶
　　　奏補御醫吏目由院奏補申禮部轉咨吏部注¶
　　　册均循資叙俸各以次升醫士以下由院考選¶
　　　申禮部拔補醫士有内直者有外直者升則先¶
　　　内後外其考選皆如定制¶
　　　凡進院業醫人察其身無過惡且通醫者由本¶
　　　院官士任之迺令進院發教習㕔肄業院使院¶
　　　判以時試其能否而進退之¶
<pb:KR2m0012_WYG_086-28a>¶
　　　凡侍直自院使至醫士以所業專科分班侍直¶
　　　給事宫中者曰宫直給事外廷者曰六直宫直¶
　　　於各宫外班房侍直六直於東藥房侍直各以¶
　　　其次更代¶
　　　凡扈從¶
　行在或奉¶
　特㫖隨行或按班次其應給車馬器物餼廩之類申¶
　　　所司發給¶
<pb:KR2m0012_WYG_086-28b>¶
　　　凡¶
　御藥本院官定方具奏以藥二劑合煎同近臣監視¶
　　　候熟分貯二器一器本院官暨近臣次第先嘗¶
　　　一器進¶
　御如合和誤不依本方或封題錯者以不敬論¶
　　　凡奉¶
　㫖視諸王公主暨文武大臣疾者既事仍具狀覆奏¶
　　　外藩公主額駙台吉大臣遇疾請醫奉¶
<pb:KR2m0012_WYG_086-29a>¶
　㫖徃視者亦如之○文武㑹試以醫士一人入闈供¶
　　　職由院簡送禮部聽委○軍前需醫由院遴選¶
　　　二人具奏得¶
　㫖即馳驛徃兵部遣官䕶行其隨征醫人私以庸醫¶
　　　充代者罪之○刑部設醫士二人令獄囚之病¶
　　　者受其藥由院簡送六嵗一更更之日稽其醫¶
　　　事之優劣優者升吏目劣者斥之¶
　　　凡祭¶
<pb:KR2m0012_WYG_086-29b>¶
　先醫禮嵗兩舉春二月冬十一月上甲日致祭於本¶
　　　院之¶
　　景福殿以院使院判二人分獻兩廡餘均陪祭(詳/見)¶
　　　(禮/部)¶
　¶
　¶
　¶
欽定大清㑹典巻八十六¶
