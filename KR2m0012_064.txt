# -*- mode: mandoku-view; -*-
#+TITLE: 欽定大清會典
#+DATE: 2015-08-24 22:49:57.023910
#+PROPERTY: ID KR2m0012
#+PROPERTY: BASEEDITION WYG    
#+PROPERTY: JUAN 卷六十四
<pb:KR2m0012_WYG_064-1a>¶
欽定四庫全書¶
欽定大清㑹典卷六十四¶
　　　兵部¶
　　　　職方清吏司¶
　　　軍政¶
　　　凡軍政五年一舉考察中外武職以定黜陟注¶
　　　上考者薦舉卓異注下考者糾劾均具疏以¶
　聞不入舉劾者以中平注考彚册送部以備稽覈¶
<pb:KR2m0012_WYG_064-1b>¶
　　　凡軍政薦舉奉¶
　㫖以卓異注册候升者¶
　賜采服一襲¶
　　　凡軍政糾劾貪酷革職提問罷軟不謹革職老¶
　　　疾休致才力不及降二級浮躁降一級皆調用¶
　　　前有卓異應升及加級紀錄均不準抵如遇¶
　恩赦提問免罪餘仍照例處分¶
　　　凡考察八旗武職都統統領副都統駐防將軍¶
<pb:KR2m0012_WYG_064-2a>¶
　　　都統副都統由部列其官階稽其治績具疏請¶
　㫖(王公領侍衛内大臣尚書暨/近侍諸臣兼理旗務者不與)三品以下官以次考¶
　　　察於其長定以四格曰操守曰才能曰騎射曰¶
　　　年歳糾以八法曰貪曰酷曰罷軟無為曰不謹¶
　　　曰年老曰有疾曰浮躁曰才力不及有出征受¶
　　　傷及得功者並書於册在京八旗武職由部疏¶
　　　請¶
　特簡大臣考察各省駐防協領以下由將軍都統副¶
<pb:KR2m0012_WYG_064-2b>¶
　　　都統廵撫覈實具疏部會都察院兵科京畿道¶
　　　覈議彚疏以¶
　聞○薦舉官必行止端方居官勤愼弓馬嫻習馭兵¶
　　　有律給餉無虚廼為合格令送部引¶
　見奉¶
　㫖準卓異者注册候升○薦舉駐防旗員視地之大¶
　　　小官之多寡以定額黒龍江七人¶
　　盛京六人吉林五人西安綏逺城各四人江寜杭¶
<pb:KR2m0012_WYG_064-3a>¶
　　　州荆州各三人天津京口寜夏凉州廣州成都¶
　　　各二人熱河山海關青州福州各一人餘無定¶
　　　額舉非其人者論如法○糾劾官干六法者(謂/不)¶
　　　(謹以下/六條)五品以下應否引¶
　見由部疏請其應革職官罷任候¶
　㫖曾出征効力以老疾休致者審其資格覈其軍功¶
　　　量予¶
　恩俸有差¶
<pb:KR2m0012_WYG_064-3b>¶
　　　凡考察綠旗武職鑾儀衛漢冠軍使至整儀尉¶
　　　由本管官注考達部京營千總以上直省營守¶
　　　備以上以次聽察於其長册注考語定以四格¶
　　　曰才技曰年力曰馭兵曰給餉糾以八法(與八/旗考)¶
　　　(察/同)京營由提督九門廵捕三營歩軍統領覈實¶
　　　達部直省營由將軍(江寜福州廣州三將軍/管轄綠旗營將備者)督¶
　　　撫提督覈實具疏衛所守備千總由司道注考¶
　　　督撫覈疏部㑹都察院兵科京畿道覈議彚疏¶
<pb:KR2m0012_WYG_064-4a>¶
　　　以¶
　聞○薦舉官必以才技優長年力强壯馭兵有術給¶
　　　餉無虚人覈其閱俸三年任内並無叅罰迺為¶
　　　合格其因公降罰而亷能過人者除盗案處分¶
　　　外亦準卓異合格之游擊以上引¶
　見未滿三年者具奏請¶
　㫖已滿三年及都司以下均檄令送部引¶
　見奉¶
<pb:KR2m0012_WYG_064-4b>¶
　㫖準卓異注册候升○糾劾官如曾出征受傷著有¶
　　　勞績除犯貪酷外應革職者仍給原品應休致¶
　　　者或酌調簡任不堪錄用者或予守兵糧或令¶
　　　子弟入伍以養餘年如願引¶
　見由督撫提鎭給咨送部凡甄别綠旗將備以二年¶
　　　半為期由督撫提鎭簡副將至守備賢能合格¶
　　　者陜西舉五人直𨽻江南福建浙江湖廣四川¶
　　　廣東各四人山東山西廣西雲南貴州各三人¶
<pb:KR2m0012_WYG_064-5a>¶
　　　河南二人及應糾劾之將備均具疏以¶
　聞部覆得¶
　㫖薦舉者予紀録糾劾者凖八法議處如值軍政之¶
　　　年停其甄别¶
　　　　軍功¶
　　　凡議叙軍功或開闢疆宇或平定絶域或飛輓¶
　　　以給軍或乗險以滅冦或攻取關隘俘獲渠魁¶
　　　有¶
<pb:KR2m0012_WYG_064-5b>¶
　㫖優叙者由部覆議奏請隨時酌定其由統兵將帥¶
　　　列序官兵功績等次造册送部者部覈其實分¶
　　　為五等八旗官兵給以印軸曰功牌應授爵者¶
　　　移吏部甄别(授爵自雲騎尉始授/功遞加詳見吏部)未至授爵者¶
　　　注册仍令圖功凖其積算從征有功者文職視¶
　　　武職王公所屬䕶衛親軍視官兵委署官視見¶
　　　任各以所得軍功等第予叙綠旗官兵第功議¶
　　　叙者曰功加立一等功者凖功加一等紀錄二¶
<pb:KR2m0012_WYG_064-6a>¶
　　　次二等加一級紀録一次三等紀録三次四等¶
　　　紀録二次五等紀録一次立功多者積算授以¶
　　　世爵文職軍功應功加一等者準加一級敘功¶
　　　不實者各論如法¶
　　　凡敘八旗官兵戰功用雲梯攻城視城之大小¶
　　　攻之難易分五等一等敘六人二等敘四人三¶
　　　等敘三人四等敘二人五等敘一人均移吏部¶
　　　授爵賞賚以府州縣衛所為差等克府城者賞¶
<pb:KR2m0012_WYG_064-6b>¶
　　　五人第一人賞銀五百兩第二人三百五十兩¶
　　　第三人二百五十兩第四人百五十兩第五人¶
　　　百兩領戰官視第二人指示官視第三人射箭¶
　　　官視第五人克州城者減府城一等克縣城者¶
　　　減州城一等衛城與州城同所城與縣城同鑿¶
　　　毁城垣者視雲梯攻城議敘以礮攻城及奪門¶
　　　入城者減雲梯攻城一等議敘○敵兵堅壁未¶
　　　克能越衆前驅破敵獲賊者敘三人第一人移¶
<pb:KR2m0012_WYG_064-7a>¶
　　　吏部授爵賞銀百兩第二人給二等功牌銀八¶
　　　十兩第三人給三等功牌銀六十兩均注册積¶
　　　兩次三等者準作一次二等積兩次二等者移¶
　　　吏部授爵交鋒時於本旗内出衆衝鋒克敵者¶
　　　敘三人第一人給一等功牌第二人給二等功¶
　　　牌第三人給三等功牌均注册賞賚減前驅之¶
　　　半積至三次一等移吏部授爵執纛人以首進¶
　　　續進為差首進者(兵未進而/纛先之)敘三人第一人移¶
<pb:KR2m0012_WYG_064-7b>¶
　　　吏部授爵賞銀百兩第二人八十兩第三人六¶
　　　十兩續進者(兵將進而/纛隨之)敘一人賞銀五十兩交¶
　　　鋒時一叅領下執纛人首進者敘三人第一人¶
　　　給一等功牌賞銀五十兩積至三次一等移吏¶
　　　部授爵第二人賞銀四十兩第三人三十兩續¶
　　　進者敘一人賞銀二十兩○水戰奪舟分舟之¶
　　　大小為三等一等舟敘五人第一先豋者賞銀¶
　　　二百五十兩第二人二百兩均移吏部授爵第¶
<pb:KR2m0012_WYG_064-8a>¶
　　　三人給三等功牌賞銀百五十兩第四人給四¶
　　　等功牌賞銀百兩第五人給五等功牌賞銀五¶
　　　十兩(功牌内注明/舟之等次)均注册二等舟敘四人第一¶
　　　先登者賞賚視一等舟之第二人其餘以次遞¶
　　　減三等舟敘三人第一先登者賞賚視一等舟¶
　　　之第三人其餘以次遞減其不列等次之舟敘¶
　　　三人賞賚減三等舟十分之四先後所得功牌¶
　　　準其積算得兩次一等舟三等功牌者移吏部¶
<pb:KR2m0012_WYG_064-8b>¶
　　　授爵餘均準此○招撫敵兵千人敵舟三十艘¶
　　　者為第五等軍功兵増五百人舟増至十艘各¶
　　　加一等兵至三千五百人舟至七十艘者為一¶
　　　等軍功招撫城池以府州縣衛為差等○立功¶
　　　官兵未及議敘病故者均按其立功等次以為¶
　　　敘官得一二等軍功者給一子監生食七品官¶
　　　俸三四等軍功者給一子監生食八品官俸均¶
　　　令隨旗効力五等軍功給一子監生準其應試¶
<pb:KR2m0012_WYG_064-9a>¶
　　　兵丁給葬銀二十兩得一等軍功者賞功牌銀¶
　　　五十兩二等以下每等減銀十兩¶
　　　凡敘綠旗官兵戰功用雲梯克府城者視城之¶
　　　大小分五等一等敘五人第一人授職叅將其¶
　　　次游擊次都司次守備次千總二等敘四人授¶
　　　職自游擊以下三等敘三人授職自都司以下¶
　　　四等敘二人授職自守備以下五等敘一人授¶
　　　千總克州城者分四等一等議敘視克府城二¶
<pb:KR2m0012_WYG_064-9b>¶
　　　等二等以下遞降授職克縣城者分三等克衛¶
　　　所城者分二等遞降授職亦如之議敘四人以¶
　　　上者領戰官加四等指示官加一等議敘二人¶
　　　以上者加等半之議敘一人者領戰官加一等¶
　　　指示官不敘若攻䧟城垣乘勢先登者授千總¶
　　　領戰官加二等賞賚以府州縣衛所為差等克¶
　　　府城者賞五人第一人賞銀二百五十兩次二¶
　　　百兩次百五十兩次百兩次五十兩克州城者¶
<pb:KR2m0012_WYG_064-10a>¶
　　　減府城一等克縣衛所城者減州城一等○强¶
　　　敵在前陣堅壘固倡衆戰勝者敘三人第一人¶
　　　授職守備賞銀五十兩次千總賞銀四十兩次¶
　　　把總賞銀三十兩勢均力敵率先摧鋒者敘二¶
　　　人第一人授千總賞銀三十兩次把總賞銀二¶
　　　十兩○水戰奪舟者視舟之大小分三等大舟¶
　　　敘四人第一人授職都司賞銀百兩次守備賞¶
　　　銀八十兩次千總賞銀六十兩次把總賞銀四¶
<pb:KR2m0012_WYG_064-10b>¶
　　　十兩中舟敘三人授職自守備以下賞賚視大¶
　　　舟之次以次遞降小舟敘二人授職自千總以¶
　　　下賞賚視中舟之次以次遞降在舟之本管官¶
　　　及同戰官視舟之大小加級紀錄有差礮手奪¶
　　　舟者敘功與兵丁同以礮沉舟者一舟賞銀二¶
　　　十兩二舟授把總賞銀四十兩三舟授千總賞¶
　　　銀六十兩多者依次遞加○招撫敵人自五百¶
　　　人以上舟自五艘以上難民五千人以上計其¶
<pb:KR2m0012_WYG_064-11a>¶
　　　多寡大小紀録加級及功加等次各有差○立¶
　　　功官未及議敘病故者一二等軍功給一子監¶
　　　生以把總用三四等軍功給一子監生以外委¶
　　　把總用五等軍功給一子監生隨營食糧願應¶
　　　試者聽¶
　　　　簡閱¶
　　　凡八旗簡閱軍士春月分操二次合操一次秋¶
　　　月合操二次列陣之法與¶
<pb:KR2m0012_WYG_064-11b>¶
　　大閱同驍騎營官兵校射月凡六次由本旗都統¶
　　　監視春秋擐甲歩射二次由旗定期咨部騎射¶
　　　二次由部定期通行前鋒䕶軍各營官兵校射¶
　　　月凡六次春秋擐甲騎射均由統領監視三年¶
　　　考驗由部疏列領侍衛内大臣八旗都統統領¶
　　　副都統奏請每翼¶
　特簡四五人監視甄别優劣以¶
　聞○蘆溝橋演礮三歳一次疏列本部尚書侍郎(滿/洲)¶
<pb:KR2m0012_WYG_064-12a>¶
　　　(䝉古漢軍/均列名)奏請¶
　特簡一人監視○仲春孟秋習鳴螺部遣官稽閱歳¶
　　　以為常○各省駐防官兵合操騎射與¶
　　京營同八旗水師營操舟張㠶鳴角發礮進退疾¶
　　　徐之節講習於四時其出洋練習候各不齊或¶
　　　於春秋或於夏秋視潮平風正之日乘戰艦列¶
　　　陣將軍都統副都統遞臨閱之視其優劣以為¶
　　　賞罰¶
<pb:KR2m0012_WYG_064-12b>¶
　　　凡直省簡閱營伍直𨽻提督分所屬為三路歳¶
　　　閱一路三歳而徧馬蘭宣化正定三鎭歳一閱¶
　　　泰寜天津二鎭二歳一閱山東兩鎭均歳閱二¶
　　　歳而徧山西二鎭歳一閱河南兩鎭江南提鎭¶
　　　歳各一閱江西兩鎭均歳閱二歳而徧閩浙總¶
　　　督涖任一閱浙江提督三歳一閱定海黃巖温¶
　　　州三鎭歳各一閱衢州處州兩鎭一歳再閱福¶
　　　建水陸二提督各分所屬為二路歳閱一路二¶
<pb:KR2m0012_WYG_064-13a>¶
　　　歳而徧八鎭歳各一閱湖廣總督涖任一閱提¶
　　　督歳閱湖北湖南三歳而徧四鎭歳各一閱陜¶
　　　甘總督五歳提督三歳均一閱七鎭歳各一閱¶
　　　四川四鎭三歳一閱廣東七鎭歳各一閱廣西¶
　　　提督三歳一閱兩鎭歳各一閱雲南貴州提鎭¶
　　　酌數年内一閱各疏報出廵囘任日期及所屬¶
　　　營伍之整玩以待部覈¶
　　　凡¶
<pb:KR2m0012_WYG_064-13b>¶
　特命大臣出京簡閱部列滿大學士領侍衞内大臣¶
　　　都統尚書侍郎名疏請¶
　簡命直𨽻山西一人山東河南一人江南江西一人¶
　　　福建浙江一人湖廣一人陜西四川一人甘肅¶
　　　一人廣東廣西一人雲南貴州一人詰士伍稽¶
　　　戎馬覈軍實備陳戎政之修廢具疏以¶
　聞首直𨽻山西陜甘四川次湖廣雲貴次閩浙兩廣¶
　　　次山東河南兩江四歳而徧○直省應簡閱之¶
<pb:KR2m0012_WYG_064-14a>¶
　　　年或差在京大臣或交本省督撫或仍循常例¶
　　　均候¶
　㫖遵行提督簡閱之年則各鎭停簡閱督撫簡閱之¶
　　　年則提鎭停簡閱¶
　特命大臣簡閱則督撫提鎭槩停○墩臺營房設於¶
　　　邊關扼要及水陸孔道撥兵駐宿以備偵候防¶
　　　守遇有傾圮次第修理本營官隨時廵閱遇新¶
　　　舊接替時察驗交代¶
<pb:KR2m0012_WYG_064-14b>¶
　¶
　¶
　¶
　¶
　¶
　¶
　¶
欽定太清㑹典卷六十四¶
